Kul att du är intresserad! Paketet _Business_ är en tjänst som betalas årligen. Detta paket är avsett för stora hemsidor med mer eller mindre avancerade funktioner, såsom e-handel, bokningssystem, kundportaler, adminsidor osv. Det finns ingen gräns för lagringsutrymme, storlek eller funktionalitet.

Tjänsten, även kallad WaaS (Website as a Service), innebär att jag som utvecklare inte bara bygger hemsidan, utan ansvarar för hosting, underhåll och säkerhet. Detta är perfekt för dig med begränsad teknisk kunskap, eller dig som vill fokusera på annat.

Fördelar med WaaS är bl.a. att det är konstadseffektivt, hemsidan är alltid up-to-date med ny teknologi, uppdateringar kan begäras helt utan extra kostnad, inga oväntade kostnader dyker upp och fel och buggar på hemsidan löses snabbt. Det är helt enkelt en riktigt bra deal, där jag som webbutvecklare fokuserar på det jag är bäst på, och du kan fokusera på det du är bäst på!

Teknisk information för den som är intresserad: Hemsidan hostas på en server i Stockholm (vill du att servern ska ligga i ett annat land går det utmärkt!). Jag använder mig av _nginx_ som webbserver, och i de flesta fall av React + Vite med TypeScript när jag kodar. Detta ger mycket snabba och pålitliga hemsidor.

## Prissättning

Prissättningen ser ut så här:

- Priset utgår från **2990kr** per år, men är helt beroende på hur avancerad och omfattande hemsidan är, dvs. hur mycket tid hemsidan kräver av mig som utvecklare, och faktorer som hur mycket lagringsutrymme hemsidan kräver. Du betalar för ett år i taget och kan avsluta när som helst.
- Prisets bedömning görs när jag har en klar bild av hur hemsidan ska se ut och fungera. Längre ner på sidan kan du se en _förenklad_ skala på hur priset på en hemsida generellt kan se ut. Ta den dock med en nypa salt.

Känner du dig redo är det fritt fram att boka ett videomöte med mig i kalendern nedan. Skulle du vilja maila först går det självklart bra, använd då formuläret längst ner på sidan.

I mötet ska vi prata om dig och dina visioner för hemsidan. Dessa frågor kan vara bra att fundera på innan mötet: Har du en plan på hur den ska se ut? Har du en färdig branding och logga? Eller vill du låta mig ta fram desingnen på egen hand? Har du bilder och textinnehåll till sidan? Vilka sidor ska finnas på hemsidan?

Känner du att du inte har någon koll på hur en hemsida ska vara uppbyggd och hur du ska tänka, hjälper jag självklart dig! Målet är att vi i slutet av mötet ska ha kommit överens om en plan för hur hemsidan ungefär ska se ut, vilket innehåll och vilka sidor som ska finnas med.
